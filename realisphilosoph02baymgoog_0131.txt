DllHOlllNll.

-——n—n-—-

1. POSTQUAM separate tractavimus de substantia corporea
et de substantia spirituali, et utriusque essentiam, proprietates,
facultates et operationes praecipuas pro viribus prosequuti sumus,
consentaneum est, ut consideremus nunc naturam ex spirituali et
materiali substantia compositam, qualis est humana, et eiusdem
proprietates, facultates atque operationes, simili fere ordine ac in
praecedentibus tractatibus, exploremus. Communis methodus,
qua ex consideratione operationum, quibus humana vita exercetur,
ad naturam animae iravcstigandam proceditur, bona cst, et saltem
ex parte necessaria: exigit tamen valde accuratam humanarum
operationum analysin, antequam quidquam de principio, ex quo
procedunt, clare, solide ac distincte concludi possit. Haec autem
operationum profundior inquisitio in dicta methodo non levem
patitur difficultatem, tum quod in ea nondum satis uota natura
ipsius animae supponatur, tum quod operationes illae non sint
animae ut sic, sed ut coniunctae cum corpore in unitatem naturae:
quae res in causa est, ut quoddam hallucinationis periculum circa
aliqua in serie inquisitionis incurratur. Mihi vero facilius atque
etiam pulcrius visum est inversa fere methodo rem ah initio
aggredi, antequam methodo communi uterer: et ex substantia
spiritualis ac materialis natura iam separate cognita naturam ac
proprietates compositi derivare: quo facto non difficile erit de-
monstrare contra materialiataa, esse revera hominem ex sub-
stantia spirituali et materiali compositum, et plura alia diffici-
liora, in quihus non omncs concordant, nova luce illustrare.

 

