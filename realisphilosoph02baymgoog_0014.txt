vss'

quibus propriam sententiam habeo, ut circa modum
explicandi sensationem‚ circa existentiam sensus agen·
tis, circa relationes mutuas et non mutuas, cirea
ideam entis universalissimi, circa specificam spirituum
distinctionem, et in paucis aliis quaestionibus: in
quibus omnibus sper0, lectorem, visis atque discussis
probationibus, mecum facile concordaturum.

Quae omnia explicite hocloco monere volui, non ea
mente, quasi vellem ex inventis meis laudem captare,
ut quidam solent, qui, quae praeclariora putant, osten-
Ι tant lectoribus; vix enim non contrarium timerem,
qui rem periculi forsan non minus, quam laboris
plenam suscepi (praesertim quum videam, me propter
scribendi festinationem in hoc quoque volumine quae·
dam improprie et inordinate dixisse): sed ut, quoniam
ratiocinando in ea quae enumeravi adductus sum,

sciat quicumque se parem ferendo iudicio credit, circa
quae rerum capita diligentiam acuat. ·

 

