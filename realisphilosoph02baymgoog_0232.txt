218 aa nonina. [car. 11.

per idem, ut patet 3 et sic sensationes ex rosa visa, odorata etc.
erunt diversae speciei; quum species accipiatur ab obiecto non
materiali sed formali.

64. Nunc aliquid breviter addendum de certitudine, quam
producit perceptio sensibilis. Quum autem organa sensuum
nequeant pati impressionem nisi ab aliquo agente, et agens vel
sit ipsa anima, vel sint corpora extra posita, si possit probari in
casu particulari, quod agens non est anima, statim sequetur,
impressionem factam in organis habere pro causa corpus extra
positum. Atqui in plurimis casibus, immo communiter, con·
stat, quod taleagens nonest anima. Ergo communiter constat
de existentia corporum. Minor patet, quia anima libere movet
corporis organa et cum conscientia de suo actu: et sic quoties-
cumque homo scit se non voluisse movere organa, scit animam
non esse illud agens, quod produxit in eis impressionem. Omitto
alias rationes, brevitatis causa. Si vero constat de existentia
corporum, constat etiam de qualitatibus, quaa in iis apprehen·
duntur. Quum enim organismus nequeat moveri ab alio cor-
pore nisi secundum determinationes virium, quae in alio corpore
existunt, fieri nequit ut duo corpora diversa moveant eodem
modo sensum, caeteris paribus: nec fieri potestat duo aequalia
diverse moveant in iisdem adiunctis3 ergo quot sunt distincta
ac diversa quaa agunt in sensus, tot sunt distinctae ac diversae
impressiones exacte respondentes distinctioni ac diversitati agen·
tium; quum autem anima, ut terminata ad suum corpus,
advertat actum suum vitalem terminative modificari secundum
has diversas rationes, eo ipso diversas sensationes experitur,
quarum specificae aut accidentales differentiae specificis aut
· accidentalibus differentiis obiectorum exacte respondentes effi·
ciunt ut anima cum veritate percipiat eadem obiecta, non
quidem secundum totum id quod sunt, sed secundnm quod
in sensus actu agunt. Unde si anima illa est rationalis, non
poterit percipere sensibile, quin simul intellectualiter attingat
rationem entis et causae ct similia, ut alibi diximus, prout in
particulari sensibili existunt.

 

